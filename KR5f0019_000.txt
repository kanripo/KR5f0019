# -*- mode: mandoku-view -*-
#+TITLE: 抱朴子内篇
#+DATE: 2015-09-11 06:36:42
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 0

<md:KR5f0019_HFL_000-001a>¶
<pb:KR5f0019_SBCK_000-1a>
刻抱朴子叙
粤自聖賢垂訓立言曰經曰傳曰子經以
載道傳以翼經子則道之支流讀子書者
通可也執不可也畧可也泥不可也韓子
醇乎醇老氏玄默荀與楊大醇而小疪下
此莊虚列恠申韓刑律管晏機嗇是各一
道也抱朴子玄門之肯綮也論者以不經
擯之過矣夫競功利者迷而不⬤甘隱苦
空者滯而不化抱朴子晋人也其自叙㓜
<pb:KR5f0019_SBCK_000-1b>
以武功效用於時不受賞歸而論著是書
然則抱朴子豪傑士也彼緃不言神仙其
功名亦可其垂世不言功名其文詞亦可
以垂世所以諄諄者必有所試也編内自
言受九⬤金液二經於鄭君鄭君知江南
將亂負笈入霍山不知所終鄭君非仙抑
何以預知亂乎黄白變化服食之事固吾
儒之所不道然⬤鶴長年猿狐多壽物⬤
尚爾軒黄已先⬤矣抱朴之言非誣也以
<pb:KR5f0019_SBCK_000-2a>
至外篇備論時政得失人事⬤否廣駁曲
引窮搜遠喻鑿鑿⬤合於時可以拯弊捄
亂施諸行事非若莊列之虚恠申韓之深
刻管晏之機嗇也推而論之用則可以輔
世長民舎則可以全身遠害進則可以坐
致王伯隱則可以却老長生視天地為芻
狗以古今為逆旅如抱朴子者内精玄學
外諳時政漢魏以來無其倫也若泥而論
之則千載之下抱朴子含⬤多矣况其文
<pb:KR5f0019_SBCK_000-2b>
詞恢弘壯麗曠充蓊鬰如千尋之桐梓翠
干雲霄照乗之明珠光彩射人山嶽不足
以壯其⬤江河不足以充其氣萬化不足
以擬其富瓊玖琳琅不足以比其珎呉粧
楚艶不足以比其麗雷電倐忽風雲幻化
不足以極其變盖六朝之文之鼻祖韓子
而下歐蘇不足多也今夫舘閣薦紳每耽
玄竅而操觚士子求工詞論則是編之膾
炙者衆矣顧所傳抄冩舛譌乃與兒軰手
<pb:KR5f0019_SBCK_000-5a>
抱朴子序¶
洪體乏超逸之才偶好無爲之業假令奮趐¶則能凌
厲玄霄騁足則能追風躡景猶故欲¶戢勁翮於鷦鷯
之群藏逸跡於跛驢之伍豈¶況大塊禀我以尋常之
短羽造化假我於至¶駑之蹇足以自卜者審不能者
止豈敢力蒼¶蠅而慕冲天之舉䇿跛鼈而追飛兎之
⬤飾¶嫫母之陋醜求媒揚之羙談堆沙礫之賤質¶索
千金於和肆哉夫以僬僥之歩而企及夸¶父之蹤近
才所以躓閔也以要離之羸而強<md:KR5f0019_HFL_000-001b>¶赴扛⬤之契(或作/⬤)
<pb:KR5f0019_SBCK_000-5b>
秦人所以斷筋也是以望¶絶於榮華之徒而志安乎
窮否之域藜藿有¶八珍之甘而蓬蓽有藻梲之樂也
故權貴之¶家雖咫尺弗從也知道之士雖艱逺必造
也¶考覽奇書既不少矣率多隱語難可卒觧自¶非至
精不能尋究自非篤勤不能悉見也道¶士淵⬤洽聞
者寡而意斷妄⬤者衆至於時¶有好事者欲有所修
爲倉卒不知所從而意¶之所疑又無可諮問今為此
書粗舉長生之¶理其至妙者不得宣之於翰墨盖麤
言較畧<md:KR5f0019_HFL_000-002a>¶以示一隅兾悱憤之徒省之可以思過半矣
<pb:KR5f0019_SBCK_000-6a>
豈爲暗塞必能窮微暢逺乎聊論其所先舉¶耳世儒
徒知伏膺周孔桎梏皆死莫信神仙¶之事謂之妖妄
之⬤見余此書不特大笑之¶又⬤謗毁真正故不以
合於世余所著子書¶之數而則爲此一部名曰内篇
凡二十卷與¶外篇各起次第也雖不足以藏名山石
室且¶欲緘之金匱以示識者其不可與言者不令¶見
也貴使来世好長生者有以釋其惑豈求¶信於不信
者乎⬤洪稚川謹序<md:KR5f0019_HFL_000-002b>¶
<pb:KR5f0019_SBCK_000-6b>
抱朴子序終
<pb:KR5f0019_SBCK_000-7a>
抱朴子别㫖
　　　　　　　　　　　　晋丹陽⬤洪稚川著
夫胎精固神與守元氣同但莫止出入之息可也有
常以生氣時以鼻引入口吐吐二分餘一分鼓口咽
此氣令喉中郁然有聲此非胎元氣是服其麤氣也
麤氣在腹與元氣不同居也麤氣是喘息之氣也夫
元氣雖至少而難散為有麤氣之出入也且呼吸由
不欲自聞况咽有聲乎夫入氣麤則傷肺肺五藏之
華蓋氣下先至肺也凡服元氣不隨麤而出入則無
<pb:KR5f0019_SBCK_000-7b>
有待氣生死之時也既鼓咽外氣入於元氣藏中所
以返傷於人也夫人用力者皆用衆氣也謂衆物之
氣飲食之品也且衆氣只能舉重致逺運體而已存
之不能益人之壽去之不能使人短折何必禁閉也
且用氣之術即麤氣也可以移山嶽决河海制虎豹
縳賊盜故知衆氣不及麤氣麤氣可去之元氣不可
令去也夫保氣者元氣也非衆麤二氣若服元氣滿
藏則麤氣自除即自以麤氣運動不必須衆氣也夫
休絶者患其穀氣熏蒸五藏是以絶之今既修氣術
<pb:KR5f0019_SBCK_000-8a>
則穀氣自除縱一日九飡亦不能成患終嵗不食亦
不能羸困則知氣之道逺矣哉
夫導引不在於立名象物粉繪表形著圖但無名状
也或伸屈或俯仰或行卧或倚立或躑躅或徐步或
吟或息皆導引也不必每晨為之但覺身有不理則
行之皆當閉氣節其氣衝以通也亦不待立息數待
氣似極則先以鼻少引入然口吐岀也縁氣閉既久
則衝喉若不更引而便以口吐則氣一一麤而傷肺
矣如此但疾愈則已不可使身汗有汗則受風以揺
<pb:KR5f0019_SBCK_000-8b>
動故也凡人導引骨節有聲如不引則聲大聲小則
筋緩氣通也夫導引療未患之患通不和之氣動之
則百闗氣暢閉之則三宫血凝實養生之大律祛疾
之⬤術矣
抱朴子别㫖終
