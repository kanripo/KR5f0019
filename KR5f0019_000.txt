# -*- mode: mandoku-view -*-
#+TITLE: 抱朴子內外篇
#+DATE: 2015-08-29 02:24:40
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶¶¶¶¶¶¶¶
<md:KR5f0019_HFL_000-001a>¶<pb:KR5f0019_WYG_000-1a>
欽定四庫全書　　　　　子部十四
　抱朴子内外篇　　　　　道家𩔖
　　提要
　　　　(臣/)等謹案抱朴子内外篇八卷晉葛洪撰洪
　　　　字稚川丹陽句容人躭嗜元術嘗聞餌丹砂
　　　　可延年自乞為句漏令後退居羅浮山鍊丹
　　　　著書推明導養黄白之術自號抱朴子因以
　　　　名書自序謂内篇二十卷外篇五十卷而隋
<pb:KR5f0019_WYG_000-1b>
　　　　志唐志及通志通攷所載卷數率多互異疑
　　　　傳寫者分晰不同晁公武謂晉書内外有一
　　　　百一十六篇今世所傳者四十篇陳振孫又
　　　　謂館閣書目有外篇五十卷未見又永樂大
　　　　典所載目校今本失去丹砂法等八篇是宋
　　　　元間流傳全本已尠此本乃明烏程盧舜治
　　　　以所得宋本及王府藏經二本㕘校付刋視
　　　　他本獨少闕畧所列篇數與洪自序卷數相
<pb:KR5f0019_WYG_000-2a>
　　　　符知洪當時盖以一篇為一卷也特晁氏所
　　　　云一百十六篇者未知何所據耳其書外篇
　　　　言時政得失人事臧否旁引曲喻饒有名理
　　　　内篇則論神仙吐納符籙之事先儒或斥其
　　　　不經然詞㫖辨博文藻贍麗實非六朝以後
　　　　所能作未可以其出于道家者言而槩置之
　　　　也乾隆四十五年十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
<pb:KR5f0019_WYG_000-2b>
　　　　　　　　　　總　校　官(臣/)陸　費　墀
<pb:KR5f0019_WYG_000-3a>
抱朴子内篇序¶
洪體乏超⬤之才偶好無為之業假令奮趐¶則能凌厲
元霄騁足則能追風躡景猶故欲¶戢勁翮於鷦鷯之羣
藏⬤跡於跛驢之伍豈¶况大塊禀我以尋常之短羽造
化假我以至¶駑之蹇足以自卜者審不能者止豈敢為
蒼¶蠅而慕冲天之舉䇿跛鼈而追飛兎之⬤餙¶嫫母之
陋配求媒媪之美談堆沙礫之賤質¶索千金於和肆哉
夫以僬僥之歩而企及夸¶父之蹤越士所以躓困也以
<pb:KR5f0019_WYG_000-3b>
要離之羸而強¶<md:KR5f0019_HFL_000-001b>¶赴扛鼎之任秦人所以斷脊也是以望¶
絶於榮華之途而志安乎窮否之域藜藿有¶八珍之甘
而蓬蓽有藻梲之樂也故權貴之¶家雖咫尺弗從也知
道之士雖艱逺必造也¶考覽奇書既不少矣率多隱語
難可率解自¶非至精不能尋究自非篤履不能悉見也
道¶士淵博洽聞者寡而意斷妄說者衆至於時¶有好事
者欲有所修為倉卒不知所從而意¶之所疑又無可諮
問今為此書粗舉長生之¶理其至妙者不得宣之於翰
<pb:KR5f0019_WYG_000-4a>
墨葢麤言較畧¶<md:KR5f0019_HFL_000-002a>¶以示一隅冀悱憤之徒省之可以思過
半矣¶豈為暗塞必能窮微暢逺乎聊論所先舉¶耳世儒
徒知服膺周孔桎梏皆死莫信神僊¶之事謂為妖妄之
說見余此書不特大笑之¶又將謗毁真正故不以合於
世余所著子書¶之數而别為此一部名曰内篇凡二十
卷與¶外篇各起次第也雖不足以藏名山石室且¶欲緘
之金匱以示識者其不可與言者不令¶見也貴使来世
好長生者有釋其惑豈求¶信於不信者哉葛洪稚川謹
<pb:KR5f0019_WYG_000-4b>
序
