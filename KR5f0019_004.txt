# -*- mode: mandoku-view -*-
#+TITLE: 抱朴子内篇
#+DATE: 2015-09-11 06:36:42
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 4
<md:KR5f0019_HFL_004-001a>¶
<pb:KR5f0019_SBCK_004-1a>
抱朴子内篇卷四¶
　　　　　　　　　　　　晋丹陽⬤洪稚川著
　　　金丹¶
抱朴子曰余考覽養性之書鳩集久視之方¶曾所披
涉篇卷以千計矣莫不皆以還丹金¶液為大要者焉
然則此二事盖仙道之極也¶服此而不仙則古來無
仙矣徃者上國䘮亂¶莫不奔播四出余周旋徐豫荆
襄江廣數州¶之間閱見流移俗道士數百人矣或有
素聞¶其名乃在雲日之表者然率相似如一其所¶知
<pb:KR5f0019_SBCK_004-1b>
見深淺有無不足以相傾也雖各有數十<md:KR5f0019_HFL_004-001b>¶卷書亦未
能悉觧之也爲寫蓄之耳時時有¶知行氣及斷穀服
諸草木藥法所有方書畧¶為同文無一人不有道機
經唯以此為至祕¶乃云是尹喜所撰余告之曰此是
魏世軍督¶王圖所撰耳非古人也圖了不知大藥正
欲¶以行氣入室求仙作此道機謂道畢於此此¶復是
誤人之甚者也余問諸道士以神丹金¶液之事及三
皇文召天神地祗之法了無一¶人知之者其誇誕自
譽及欺人云已久壽及¶言曾與仙人共遊者将太半
<pb:KR5f0019_SBCK_004-2a>
矣足以與盡㣲<md:KR5f0019_HFL_004-002a>¶者甚尠矣或有頗聞金丹而不謂今
世復有¶得之者皆言唯上古已度仙人乃當曉之或¶
有得方外説不得其真經或得雜碎丹方便¶謂丹法
盡於此也昔左元放於天柱山中精¶思而神人授之
金丹仙經㑹漢末亂不遑合¶作而避地来渡江東志
欲投名山以修斯道¶余從祖仙公又從元放受之凡
受太清丹經¶三卷及九⬤丹經一卷金液丹經一卷
余師¶鄭君者則余從祖仙公之弟子也又於從祖¶受
之而家貧無用買藥余親事之洒掃積久<md:KR5f0019_HFL_004-002b>¶乃於馬迹
<pb:KR5f0019_SBCK_004-2b>
山中立壇盟受之井諸口訣訣之¶不書者江東先無
此書書出於左元放元放¶以授余從祖從祖以授鄭
君鄭君以授余故¶他道士了無知者也然余受之已
二十餘年¶矣資無擔石無以為之但有長歎耳有積
金¶盈櫃聚錢如山者復不知有此不死之法就¶令聞
之亦萬無一信如何夫飲玉⬤則知漿¶荇之薄味覩
崑崙則覺丘垤之至卑既覽金¶丹之道則使人不欲
復視小小方書然大藥¶難卒得辦當須且将御小者
以自支持耳然<md:KR5f0019_HFL_004-003a>¶服他藥萬斛為能有小益而終不能
<pb:KR5f0019_SBCK_004-3a>
使人遂¶長生也故老子之訣言云子不得還丹金液¶
虚自苦耳夫五穀猶能活人人得之則生人¶絶之則
死又况於上品之神藥其益人豈不¶萬倍於五穀⬤
夫金丹之為物燒之愈乆變¶化愈妙黃金入火百鍊
不消埋之畢天不朽¶服此二藥鍊人身體故能令人
不老不死此¶盖假求於外物以自堅固有如脂之養
火而¶可不㓕銅青塗脚入水不腐此是借銅之勁¶以
扞其肉也金丹入身中沾洽榮衞非但銅<md:KR5f0019_HFL_004-003b>¶青之外傳
矣世間多不信至道者則悠悠者¶皆是耳然萬一時
<pb:KR5f0019_SBCK_004-3b>
偶有好事者而復不見此¶法不值明師無由聞天下
之有斯妙事也余¶今畧鈔金丹之都較以示後之同
志好之者¶其勤求之求之不可守淺近之方而謂之
足¶以度世也遂不遇之者直當息意於無窮之¶冀耳
想見其説必自知出潢汙而浮滄海背¶螢燭而向日
月聞雷霆而覺布鼓之陋見巨¶鯨而知寸介之細也
知其嘍嘍無所先入欲¶以弊藥必規昇騰者何異䇿
蹇驢而追迅風<md:KR5f0019_HFL_004-004a>¶棹籃舟而濟大川乎又諸小餌丹方
甚多然¶作之有深淺故力勢不同雖有優劣轉不相
<pb:KR5f0019_SBCK_004-4a>
及猶一酘之酒不可以方九醖之醇耳然小¶丹之下
者猶自逺勝草木之上者也凡草木¶燒之即燼而丹
砂燒之成水銀積變又還成¶丹砂其去凡草亦逺矣
故能令人長生神仙¶獨見此理矣其去俗人亦何緬
邈之無限乎¶世人少所識多所恠或不知水銀出於
丹砂¶告之終不肯信云丹砂本赤物從何得成此¶白
物又云丹砂是石耳今燒諸石皆成灰而<md:KR5f0019_HFL_004-004b>¶丹砂何得
獨耳此近易之事猶不可喻其聞¶仙道而大笑之不
亦宜乎上古真人愍念将¶來之可教者爲作方法委
<pb:KR5f0019_SBCK_004-4b>
曲欲使其脱死亡¶之禍耳可謂至言矣然而俗人終
不肯信謂¶為虚文若是虚文者安得九轉九變日數
所¶成皆如方耶真人所以知此者誠不可以庸¶近思
求也余少好方術負歩請問不憚險逺¶毎有異聞則
以為喜雖見毁笑不以為戚焉¶知來者之不如今是
以著此以示識者豈茍¶尚竒恠而崇飾空言欲令書
行於世信結流<md:KR5f0019_HFL_004-005a>¶俗哉盛陽不能榮枯朽上智不能移
下愚書¶為曉者傳事為識者貴農夫得彤弓以驅鳥¶
南夷得衮衣以負薪夫不知者何可強哉世¶人飽食
<pb:KR5f0019_SBCK_004-5a>
終日復未必能勤儒墨之業治進德¶之務但共逍遙
遨遊以盡年月其所營也非¶榮則利或飛蒼走黄於
中原或⬤連盃觴以¶羹沸或以羙女荒沉絲竹或耽
淪綺紈或控¶絃以弊(一作/疲)筋骨或慱奕以棄功夫聞
至道¶之言而如醉覩道論而晝睡有身不修動之¶死
地不肯求問養生之法自欲割削之煎熬<md:KR5f0019_HFL_004-005b>¶之憔悴之
漉汔之而有道者自寳秘其所知¶無求於人亦安肯
強行語之乎世人之常言¶咸以長生若可得者古之
聖人之富貴者已¶當得之而無得之者是無此道也
<pb:KR5f0019_SBCK_004-5b>
而不知古¶之富貴者亦如今之富貴者耳俱不信不
求¶之而皆以目前之所欲者為急亦安能得之¶耶假
令不能决意信命之可延仙之可得亦¶何惜於試之
試之小効但使得二三百嵗不¶猶愈於凡人之少夭
乎天下之事萬端而道¶術尤難明於他事者也何可
以中才之心而<md:KR5f0019_HFL_004-006a>¶斷世間必無長生之道哉若正以世
人皆不¶信之便謂為無則世人之智者又何太多乎¶
今若有識道意而猶修求之者詎必便是至¶愚而皆
不及世人耶又或慮於求長生儻其¶不得恐人⬤之
<pb:KR5f0019_SBCK_004-6a>
以為暗惑若心所㫁萬有一¶失而天下果自有此不
死之道者不亦當復¶為得之者所笑乎日月有所不
能周照人心¶安足孤信哉抱朴子曰按黃帝九⬤神
丹經¶曰黃帝服之遂以昇仙又云雖呼吸道引及¶服
草木之藥可得延年不免於死也服神丹<md:KR5f0019_HFL_004-006b>¶令人壽無
窮已與天地相畢乘雲駕龍上下¶太清黃帝以傳⬤
子戒之曰此道至重必以¶授賢茍非其人雖積玉如
山勿以此道告之¶也受之者以金人金魚投於東流
水中以為¶約唼血爲盟無神仙之骨亦不可得見此
<pb:KR5f0019_SBCK_004-6b>
道¶也合丹當於名山之中無人之地結伴不過¶三人
先齋百日沐浴五香致加精潔勿近⬤¶汙及與俗人
徃來又不令不信道者知之謗¶毁神藥藥不成矣成
則可以舉家皆仙不但¶一身耳世人不合神丹反信
草木之藥草木<md:KR5f0019_HFL_004-007a>¶之藥埋之即腐煑之即爛燒之即焦
不能自¶生何能生人乎九丹者長生之要非凡人所¶
當見聞也萬兆蠢蠢唯知貪富貴而已豈非¶行尸者
乎合時又當祭祭自有圖法一卷也¶
第一之丹名曰丹華當先作⬤黄用椎黄水¶礬石水
<pb:KR5f0019_SBCK_004-7a>
一本作汞戎鹽鹵醎礬石牡礪赤石¶脂滑石胡粉各
數十斤以爲六一泥火之三¶十六日成服之七日仙
又以⬤膏丸此丹置¶猛火上湏⬤成黄金又以二百
四十銖合水¶銀百斤火之亦成黃金金成者藥成也
金不<md:KR5f0019_HFL_004-007b>¶成更封藥而火之日數如前無不成也¶
第二之丹名曰神丹亦曰神符服之百日仙¶也行度
水火以此丹塗足下步行水上服之¶三刀圭三尸九
蟲皆即消壊百病皆愈也¶
第三之丹名曰神丹服一刀圭百日仙也以¶與六畜
<pb:KR5f0019_SBCK_004-7b>
吞之亦終不死又能辟五兵服百日¶仙人玉女山川
⬤神皆來侍之見如人形¶
第四之丹名曰還丹服一刀圭百日仙也朱¶鳥鳳凰
翔覆其上玉女至傍以一刀圭合水¶銀一斤火之立
成黄金以此丹塗錢物用之<md:KR5f0019_HFL_004-008a>¶即日皆還以此丹書凡
人目上百⬤走避¶
第五之丹名餌丹服之三十日仙也⬤神來¶侍玉女
至前
第六之丹名鍊丹服之十¶日仙也又以汞合火之亦
<pb:KR5f0019_SBCK_004-8a>
成黄金
第七¶之丹名柔丹服一刀圭百日仙也以缺盆汁¶和
服之九十老翁亦能有子與金公合火之¶即成黄金
第八之丹名伏丹服之即日¶仙也以此丹如棗核許
持之百⬤避之以丹¶書門户上萬邪衆精不敢前又
辟盗賊虎狼¶也
第九之丹名寒丹服一刀圭百日仙<md:KR5f0019_HFL_004-008b>¶也仙童仙女來
侍飛行輕舉不用羽翼凡此¶九丹但得一丹便仙不
在悉作之作之在人¶所好者耳凡服九丹欲昇天則
<pb:KR5f0019_SBCK_004-8b>
去欲且止人¶間亦任意皆能出入無間不可得之害
矣抱¶朴子曰復有太清神丹其法出於元君元君¶者
老子之師也太清觀天經有九篇云其上¶三篇不可
教受其中三篇世無足傳當沉之¶三泉之下下三篇
者正是丹經上中下凡三¶卷也元君者大神仙之人
也能調和隂陽役¶使⬤神風雨驂駕九龍十二白虎
天下衆仙<md:KR5f0019_HFL_004-009a>¶皆⬤焉猶自言本亦學道服丹之所致也
非¶自然也況凡人乎其經曰上士得道昇為天¶官中
士得道棲集崑崙下士得道長生世間¶民愚不信謂
<pb:KR5f0019_SBCK_004-9a>
為虚言從朝至暮但作求死之¶事了不求生而天豈
能強生之乎凡人唯知¶羙食好衣聲色冨貴而已恣
心盡欲奄忽終¶歿之徒慎無以神丹告之令其笑道
謗真傳¶丹經不得其人身必不吉若有篤信者可将¶
合藥成以分之莫輕以其方傳之也知此道¶者何用
王侯爲神丹既成不但長生又可以<md:KR5f0019_HFL_004-009b>¶作黄金金成取
百斤先設大祭祭自有别法¶一卷不與九⬤祭同也
祭當别稱金各檢署¶之¶
　　禮天二十斤　日月五斤　北斗八斤
<pb:KR5f0019_SBCK_004-9b>
　　太乙八斤　井五斤　竈五斤¶
　　河伯十二斤　社五斤¶
門戸閭⬤神清君合五斤凡八十八斤餘一¶十二斤
以好韋嚢盛之良日於都市中市盛¶之時嘿聲放棄
之於多處俓去無復顧凡用¶百斤外乃得息恣用之
耳不先以金祀神必<md:KR5f0019_HFL_004-010a>¶被殃咎又曰長生之道不在祭
祀事⬤神也¶不在道引與屈伸也昇仙之要在神丹
也知¶之不易為之實難也子能作之可長存也近¶代
漢末新野隂君合此太清丹得仙其人本¶儒生有才
<pb:KR5f0019_SBCK_004-10a>
思善著詩及丹經讃并序述初學¶道隨師本末列己
所知識之得仙者四十餘¶人甚分明也作此太清丹
小為難合於九⬤¶然是白日昇天上之法也合之當
先作華池¶赤鹽艮雪玄白飛符三五神水乃可起火
耳¶
　　　一轉之丹服之三年得仙
　　　二轉之丹服之二年得仙<md:KR5f0019_HFL_004-010b>¶　　　三轉之丹服之一年得仙
　　　四轉之丹服之半年得仙
<pb:KR5f0019_SBCK_004-10b>
　　　五轉之丹服之百日得仙
　　　六轉之丹服之四十日得仙¶
　　　七轉之丹服之三十日得仙
　　　八轉之丹服之十日得仙¶
　　　九轉之丹服之三日得仙¶
若取九轉之丹内神⬤中夏至之後爆之⬤¶⬤内朱
兒一斤於盖下伏伺之候日精照之¶湏⬤翕然俱起
煌輝煌輝神光五色即化為¶還丹取而服之一刀圭
即白日昇天又九轉¶之丹者封⬤之於上釡中糠火
<pb:KR5f0019_SBCK_004-11a>
先文後武其¶一轉至九轉遲速各有日數多少以此
知之<md:KR5f0019_HFL_004-011a>¶耳其轉數少則用日多其藥力不足故服之¶用
日多得仙遲也其轉數多藥力成故服之¶用日少而
得仙速也又有九光丹與九轉異¶法大都相似耳作
之法當以諸藥合火之以¶轉五石五石者丹砂雄黃
白礬曾青慈石也¶一石輙五轉而各成五色五石而
二十五色¶各一兩而異噐盛之欲起死人未滿三日
者¶取青丹一刀圭和水以浴死人又以一刀圭¶發其
口内死人立生也欲致行厨取黒丹和¶水以塗左手
<pb:KR5f0019_SBCK_004-11b>
其所求如口所道皆自至可致<md:KR5f0019_HFL_004-011b>¶天下萬物也欲隱形
及先知未然方來之事¶及住年不老服黄丹一刀圭
即便長生不老¶矣及坐見千里之外吉凶皆知如在
目前也¶人生宿命盛衰壽夭富貴貧賤皆知之也其¶
法俱在大清經中卷耳抱朴子曰其次有五¶靈丹經
一卷有五法也用丹砂雄黃雌黄石¶硫黃曾青礬石
磁石戎鹽太乙餘粮亦用六¶一泥及神室祭醮合之
三十六日成又用五¶帝符以五色書之亦令人不死
但不及太清¶及九⬤丹藥耳又有岷山丹法道士張
<pb:KR5f0019_SBCK_004-12a>
盖蹹<md:KR5f0019_HFL_004-012a>¶精思於岷山石室中得此方也其法鼓治黄¶銅
以作方諸以承取月中水以水銀覆之致¶日精火其
中長服之不死又取此丹置雄黃¶銅燧中覆以汞曝
之二十日發而治之以井¶華水服如小豆百日盲者
皆能視之百日病¶者自愈髪白還黒齒落更生又務
成子丹法¶用巴沙汞置八寸銅盤中以土爐盛炭倚
三¶偶塹以枝盤以硫黃水灌之常令如泥百日¶服之
不死又羨門子丹法以酒和丹一斤用¶酒三升和曝
之四十日服之一日則三蟲百<md:KR5f0019_HFL_004-012b>¶病立下服之三年仙
<pb:KR5f0019_SBCK_004-12b>
道乃成必有玉女二人¶來侍之可役使致行厨此丹
可以厭百⬤及¶四方死人殃注害人宅及起⬤功妨
人者懸¶以向之則無患矣又有立成丹亦有九首似¶
九⬤而不及也其要一本更云取雌黄雄黄¶燒下其
中銅鑄以爲噐覆之三嵗淳苦酒上¶百日此噐皆生
赤乳長數分或有五色琅玕¶取埋而服之亦令人長
生又可以和莵絲莵¶絲是初生之根其形似莵掘取
尅其血以和¶此丹服之立變化在意所作也又和以
朱草<md:KR5f0019_HFL_004-013a>¶一服之能乗虚而行云朱草状似小棗栽長¶三
<pb:KR5f0019_SBCK_004-13a>
四尺枝葉皆赤莖如⬤瑚喜生名山巖石¶之下刻之
汁流如血以玉及八石金銀投其¶中立便可丸如泥
久則成水以金投之名為¶玉醴服之皆長生又有取
伏丹法云天下諸¶水有名丹者有南陽之丹水之屬
也其中皆¶有丹魚常先夏至十日夜伺之丹魚必浮
於¶水側赤光上照赫然如火也⬤而取之可得¶之得
之雖多勿盡取也割其血⬤足下則可¶步行水上長
居淵中矣又赤松子丹法取千<md:KR5f0019_HFL_004-013b>¶嵗蔂汗(一作/汁)及礬桃
汁淹丹著不津噐中練¶宻盖其口埋之入地三尺百
<pb:KR5f0019_SBCK_004-13b>
日絞柠木赤實¶取汁和而服之令人面目⬤髮皆赤
長生也¶昔中黄仙人有赤⬤子者豈非服此乎又石¶
先生丹法取烏鷇之未生毛羽者以真丹和¶牛肉以
吞之至長其毛羽皆赤乃煞之隂乾¶百日并毛羽搗
服一刀圭百日得壽五百嵗¶又康風子丹法用羊烏
鶴卵雀血合少室天¶雄汁和丹内鵠卵中漆之内雲
母水中百日¶化為赤水服一合輙益壽十嵗服一升
千歲<md:KR5f0019_HFL_004-014a>¶也又崔文子丹法内丹鶩腹中蒸之服令人¶延
年長服不死又劉元丹法以丹砂内⬤水¶液中百日
<pb:KR5f0019_SBCK_004-14a>
紫色握之不汙手又和以雲母水¶内管中漆之投井
中百日化為赤水服一合¶得百嵗久服長生也又樂
子長丹法以曾青¶鈆丹合汞及丹砂著銅筩中乾瓦
白滑石封¶之於白砂中蒸之八十日服如小豆三年
仙¶矣(一本作/一年仙)又李文丹法以白素褁丹以竹汁¶煑之
名紅泉乃浮湯上蒸之合以⬤水服之¶一合一年仙
矣又尹子丹法以雲母水和丹<md:KR5f0019_HFL_004-014b>¶宻封致金花池中一
年出服一刀圭盡一斤¶得五百嵗又太乙招魂魄丹
法所用五石及¶封之以六一泥皆似九丹也長於起
<pb:KR5f0019_SBCK_004-14b>
卒死三¶日以還者折師内一丸與硫黄丸俱以水送¶
之令入喉即活皆言見使者持節召之又采¶女丹法
以兎血和丹與⬤蒸之百日服之如¶梧桐子者大一
丸日三至百日有神女二人¶來侍之可役使又稷丘
子丹法以清酒麻油¶百華醴龍膏和封以六一泥以
糠火煴之十¶日成服如小豆一丸盡劑得夀五百嵗
又墨<md:KR5f0019_HFL_004-015a>¶子丹法用汞及五石液於銅噐中火熬之以¶䥫
⬤撓之十日還為丹服之一刀圭萬病去¶身長服不
死又張子和丹法用鈆汞曾青水¶合封之蒸之於赤
<pb:KR5f0019_SBCK_004-15a>
叅米中八十日成以棗膏¶和丸之服如大豆百日壽
五百嵗又綺里丹¶法先飛取五石玉塵合以丹砂汞
内大銅噐¶中煑之百日五色服之不死以鈆百斤以
藥¶百刀圭合火之成白銀以雄黃水和之而火¶之百
日成黃金金或太剛者以猪膏煑之或¶太柔者以白
梅煑之又玉桂丹法以華池和<md:KR5f0019_HFL_004-015b>¶丹以曾青硫黃末覆
之薦之内筩中沙中蒸¶之五十日服之百日玉女六
甲六丁神女來¶侍之可役使知天下之事也又肘後
丹法以¶金華和丹乾瓦封之蒸八十日取如小豆置
<pb:KR5f0019_SBCK_004-15b>
盤中向日和之其光上與日連服如小豆長¶生矣以
投丹陽銅中火之成金(又一法以油汁和/丹服之¶百日長生)又李公丹
法用真丹及五石之水各一¶升和令如泥釡中火之
三十六日出和以石¶硫黄液服之十年與天地相畢
又劉生丹法¶用白菊花汁地楮汁樗汁和丹蒸之三
十日<md:KR5f0019_HFL_004-016a>¶研合服之一年得五百嵗老翁服更少不可¶識
少年服亦不老又王君丹法巴沙及汞内¶雞子中漆
合之令雞伏之三枚以王相日服¶之住年不老小兒
不可服不復長矣與新生¶雞犬服之皆不復大鳥獸
<pb:KR5f0019_SBCK_004-16a>
皆亦如此驗又陳¶生丹法用白⬤和丹内銅噐中封
之沉之井¶中一朞服之經年不饑盡一斤夀百歳又
韓¶衆終丹法漆⬤和丹煎之服可延年久視立¶日中
無影過此巳徃尚數十法不可俱論抱¶朴子曰金液
太乙所服而仙者也不减九丹<md:KR5f0019_HFL_004-016b>¶矣合之用古秤黄金
一斤并用玄明龍膏太¶二旬首中石氷石紫遊女玄
水液金化石丹¶砂封之成水真經云金液入口則其
身皆金¶色老子授之於元君元君曰此道至重百世¶
一出藏之石室合之皆齋戒百日不得與俗¶人相徃
<pb:KR5f0019_SBCK_004-16b>
來於名山之側東流水上别立精室¶百日成服一兩
便仙若未欲去世且作地水¶仙之士者但齋戒百日
矣若欲昇天皆先㫁¶⬤一年乃服之也若服半兩則
長生不死萬¶害百毒不能傷之可以畜妻子居官秩
在意<md:KR5f0019_HFL_004-017a>¶所欲無所禁也若復欲昇天者乃可齋戒更¶服
一兩便飛仙矣以金液為威喜巨勝之法¶取金液及
水銀一味合煑之三十日出以黄¶土甌盛以六一泥
封置猛火炊之六十時皆¶化為丹服如小豆大便仙
以此丹一刀圭粉¶水銀一斤即成銀又取此丹一斤
<pb:KR5f0019_SBCK_004-17a>
置火上扇¶之化為赤金而流名曰丹金以塗刀劍辟
兵¶萬里以此丹金為盤椀飲食其中令人長生¶以承
日月得液如方諸之得水也飲之不死¶以金液和黄
⬤内六一泥甌中猛火炊之盡<md:KR5f0019_HFL_004-017b>¶成黄金中用也復以
火炊之皆化為丹服之¶如小豆可以入名山大川為
地仙以此丹一¶刀圭粉水銀立成銀以銀一兩和鈆
一斤皆¶成銀受金液經投金人八兩於東流水中飲¶
血為誓乃告口訣不如本法盗其方而作之¶終不成
也凡人有至信者可以藥與之不可¶輕傳其書必兩
<pb:KR5f0019_SBCK_004-17b>
受其殃天神鑒人甚近人不¶知耳抱朴子曰九丹誠
為仙藥之上法然合¶作之所用雜藥甚多若四方清
通者市之可¶具若九域分隔則物不可得也又當起
火晝<md:KR5f0019_HFL_004-018a>¶夜數十日伺候火力不可令失其適勤苦至¶難
故不及合金液之易也合金液唯金為難¶得耳古秤
金一斤於今為二斤率不過直三¶十許萬其所用雜
藥差易具又不起火但以¶置華池中日數足便成矣
都合可用四十萬¶而得一劑可足八仙人也然其中
稍少合者¶其氣力不足以相化成如醸數升米酒必
<pb:KR5f0019_SBCK_004-18a>
無¶成也抱朴子曰其次有餌黄金法雖不及金¶液亦
逺不比他藥也或以豕負革昉及酒鍊¶之或以樗皮
治之或以荆酒磁石消之或有<md:KR5f0019_HFL_004-018b>¶可引為巾或立令成
水服之或有禁忌不及¶金液也或以雄黃雌黃合餌
之可引之張之¶如皮皆地仙法耳銀及蚌中大珠皆
可化為¶水服之然湏長服不可供故皆不及金液也¶
抱朴子曰合此金液九丹既當用錢又宜入¶名山絶
人事故能為之者少且亦千萬人中¶時當有人人得
其經者故謂作道書者畧无¶説金丹者也第一禁勿
<pb:KR5f0019_SBCK_004-18b>
令俗人之不信道者¶謗訕評毁之必不成也鄭君言
所以爾者合¶此大藥皆當祭祭則太一元君老君玄
女皆<md:KR5f0019_HFL_004-019a>¶來鑒省作藥者若不絶跡幽僻之地令俗間¶愚
人得經過聞見之則諸神便責作藥之者¶不遵承經
戒致令惡人有謗毁之言則不復¶佑⬤人而邪氣得
進藥不成也必入名山之¶中齋戒百日不食五辛生
魚不與俗人相見¶爾乃可作大藥作藥湏成乃觧齋
不但初作¶時齋也鄭君云老君告之言諸小小山皆
不¶可於其中作金液神丹也凡小山皆无正神¶為主
<pb:KR5f0019_SBCK_004-19a>
多是木石之精千嵗老物血食之⬤此¶軰皆邪炁不
念為人作福但能作禍善試道<md:KR5f0019_HFL_004-019b>¶士道士湏當以術辟
身及将從弟子然或能¶壊人藥也今之醫家每合好
藥好膏皆不欲¶令雞犬小兒婦人見之若被諸物犯
之用便¶無驗又染彩者惡惡目者見之皆失羙色况¶
神仙大藥乎是以古之道士合作神藥必入¶名山不
止凡山之中正為此也又按仙經可¶以精思合作仙
藥者有華山泰山霍山恒山¶嵩山少室山長山太白
山終南山女几山地¶肺山王屋山抱犢山安丘山潜
<pb:KR5f0019_SBCK_004-19b>
山青城山娥¶眉山綏山雲臺山羅浮山陽駕山黄金
山鼈<md:KR5f0019_HFL_004-020a>¶祖山大小天台山四望山盖竹山括蒼山此¶皆
是正神在其山中其中或有地仙之人上¶皆生芝草
可以避大兵大難不但於中以合¶藥也若有道者登
之則此山神必⬤之為福¶藥必成若不得登此諸山
者海中大島嶼若¶㑹稽之東翁洲亶洲紵嶼及徐州
之羊莒洲¶㤗光洲鬱洲皆其次也今中國名山不可
得¶至江東名山之可得住者有霍山在晉安長¶山太
白在東陽四望山大小天台山盖竹山¶括蒼山並在
<pb:KR5f0019_SBCK_004-20a>
㑹稽抱朴子曰余忝大臣之子<md:KR5f0019_HFL_004-020b>¶孫雖才不足以經國
理物然疇⬤之好進趍¶之業而所知不能逺余者多
揮翮雲漢耀景¶晨霄者矣余所以絶慶吊於鄉黨棄
當世之¶榮華者必欲逺登名山成所著子書次則合¶
神藥䂓長生故也俗人莫不恠余之委桑梓¶背清塗
而躬耕林藪手足胼胝謂余有狂惑¶之疾也然道與
世事不並興若不廢人間之¶務何得修如此之志乎
見之誠了執之必定¶者亦何憚於毁譽豈移於勸沮
哉聊書其心¶示将來之同志尚者云後有斷金之徒
<pb:KR5f0019_SBCK_004-20b>
所⬤<md:KR5f0019_HFL_004-021a>¶棄者亦與余之不異也小神丹方用真丹三¶斤
白⬤六斤攪合日暴煎之令可丸旦服如¶麻子許十
丸未一年髮白者黒齒落者生身¶體潤澤長肌服之
不老老翁成年少長生不¶死矣小丹法丹一斤⬤篩
淳苦酒三斤漆二¶斤凡三物合令相得㣲火上煎令
可丸服如¶麻子三丸⬤服三十日腹中百病愈三尸
去¶服之百日肌骨强堅千日司命削去死籍與¶天地
相畢日月相望形易容變无常日中无¶影乃别有光
也小餌黄金法鍊金内清酒中<md:KR5f0019_HFL_004-021b>¶約二百過出入即沸
<pb:KR5f0019_SBCK_004-21a>
矣握之出指間令如泥¶若不沸及掘之不出指間即
削之内清酒中¶無數也成服之如彈丸一枚亦可二
丸分為¶小丸服之三十日无寒温神人玉女事之銀¶
亦可餌之與金同法服此二物能居名山石¶室中者
一年即輕舉矣止人間服亦地仙勿¶妄傳也兩儀子
餌消黄金法猪負革脂三斤¶淳苦酒一升取黄金五
兩置噐中煎之⬤爐¶以金置脂中百入百出苦酒亦
爾湌一斤壽¶蔽天地湌半斤夀二千嵗五兩金千二
百嵗<md:KR5f0019_HFL_004-022a>¶无多少便可餌之當以王相日作服之神良¶勿
<md:KR5f0019_HFL_004-022b>¶<pb:KR5f0019_SBCK_004-21b>
# SB1_0539-109.png
# page missing
