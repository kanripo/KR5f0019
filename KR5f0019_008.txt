# -*- mode: mandoku-view -*-
#+TITLE: 抱朴子内篇
#+DATE: 2015-09-11 06:36:42
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 8
<md:KR5f0019_HFL_008-001a>¶
<pb:KR5f0019_SBCK_008-1a>
抱朴子内篇卷八¶
　　　　　　　　　　　　晋丹陽⬤洪稚川著
　　　釋滯¶
或問曰人道多端求仙至難非有廢也則事¶不兼濟
藝文之業憂樂之務君臣之道胡可¶替乎抱朴子答
曰要道不煩所為鮮耳但患¶志之不立信之不篤何
憂於人理之廢乎長¶才者兼而修之何難之有内寳
養生之道外¶則和光於世治身而身長修治國而國
太平¶以六經訓俗士以方術授知音欲少留則且¶止
<pb:KR5f0019_SBCK_008-1b>
而佐時欲昇騰則凌霄而輕舉者上士也<md:KR5f0019_HFL_008-001b>¶自持才力
不能並成則棄智人間專修道徳¶者亦其次也昔黄
帝荷四海之任不妨⬤湖¶之舉彭祖爲才夫八百年
然後西適流沙伯¶陽爲柱史⬤封爲陶正方囘爲閭
士吕望爲¶太師⬤生仕於殷馬丹官於晋范公覇越
而¶泛海琴髙執笏於宋康常生降志於執鞭荘¶公藏
噐於小史古人多得道而匡世修之於¶朝隱蓋有餘
力故何必修於盡廢生民之事¶然後乃成乎亦有心
安静黙性惡諠譁以縱¶逸爲歡以榮任爲戚者帶索
<pb:KR5f0019_SBCK_008-2a>
藍縷茹草操耜<md:KR5f0019_HFL_008-002a>¶玩其三樂守常待終不營茍生不憚
速死辭¶千金之聘忽卿相之貴者無所修為猶常如¶
此况又加之以知神仙之道其亦必不肯役¶身於世
矣各從其志不可一槩而言也抱朴¶子曰世之謂一
言之善貴於千金然蓋亦軍¶國之得失行已之臧否
耳至於告人以長生¶之訣授之以不死之方非特⬤
彼常人之善¶言也則奚徒千金而已乎設使有困病
垂死¶而有能救之得愈者莫不謂之為弘恩重施¶矣
今⬤按仙經飛九丹水金玉則天下皆可<md:KR5f0019_HFL_008-002b>¶令不死其
<pb:KR5f0019_SBCK_008-2b>
惠非但活一人之功也黃老之德¶固無量矣而莫之
克識謂為妄誕之言可歎¶者也抱朴子曰欲求神仙
唯當得其至要至¶要者在於寳精行炁服一大藥便
足亦不用¶多也然此三事復有淺深不值明師不經
勤¶苦亦不可倉卒而盡知也雖云行炁而行炁¶有數
法焉雖曰房中而房中之術近有百餘¶事焉雖言服
藥而服藥之方略有千條焉初¶以授人皆從淺始有
志不怠勤勞可知方乃¶告其要耳故行炁或可以治
百病或可以入<md:KR5f0019_HFL_008-003a>¶瘟疫或可以禁蛇虎或可以止瘡血
<pb:KR5f0019_SBCK_008-3a>
或可以¶居水中或可以行水上或可以辟饑渇或可¶
以延年命其大要者胎息而已得胎息者能¶不以鼻
口嘘吸如在胞胎之中則道成矣初¶學行炁鼻中引
炁而閉之隂以心數至一百¶二十乃以口吐之及引
之皆不欲令自耳聞¶其炁出入之聲常令入多出少
以鴻毛著鼻¶口之上吐炁而鴻毛不動為候也漸習
轉增¶其心數乆乆可以至千至千則老者更少日¶還
一日矣夫行炁當以生炁之時勿以死炁<md:KR5f0019_HFL_008-003b>¶之時也故
曰仙人服六炁此之謂也一日一¶夜有十二時其從
<pb:KR5f0019_SBCK_008-3b>
半夜以至日中六時為生¶炁後日中至夜半六時為
死氣死氣之時行¶炁無益也善用炁者嘘水水為之
逆流數步¶嘘火火為之㓕嘘虎狼虎狼伏而不得動
起¶嘘蛇虺蛇虺蟠而不能去⬤他人為兵刃所¶傷嘘
之血即止聞有為毒蟲所中雖不見其¶人遙為嘘祝
我之手男嘘我左女嘘我右而¶彼人雖在百里之外
即時皆愈矣又中惡急¶疾但吞三九之炁亦登時差
也但人性多慘<md:KR5f0019_HFL_008-004a>¶少能安静以修其道耳又行炁大要
不欲多¶食及食生菜肥鮮之物令人炁強難閉又禁
<pb:KR5f0019_SBCK_008-4a>
恚怒多恚怒則炁亂既不得溢或令人發欬¶故尠有
能為者也余從祖仙公每大醉及夏¶天盛⬤輙入深
淵之底一日許乃出者正以¶能閉炁胎息故耳房中
之法十餘家或以補¶救傷損或以攻治衆病或以採
隂益陽或以¶增年延壽其大要在於還精補腦之一
事耳¶此法乃真人口口相傳本不書也雖服名藥¶而
復不知此要亦不得長生也人復不可都<md:KR5f0019_HFL_008-004b>¶絶隂陽不
交則生致壅閼之病故幽閉怨曠¶多病而不壽也任
情肆意又損年命唯有得¶其節宣之和可以不損⬤
<pb:KR5f0019_SBCK_008-4b>
不得口訣之術萬¶無一人為之而不以此自傷煞者
也玄素子¶都容成公彭祖之屬蓋載其麤事終不以
至¶要者著於紙上者也志求不死者宜勤行求¶之余
承師鄭君之言故記以示⬤来之信道¶者非臆㫁之
談也余實復未盡其訣矣一塗¶之道士或欲專守交
接之術以規神仙而不¶作金丹之大藥此愚之甚矣
抱朴子曰道書<md:KR5f0019_HFL_008-005a>¶之出於黄老者蓋少許耳率多後世
之好事¶者各以所知見而滋長遂令篇卷至於山積¶
古人質朴又多無才其所論物理既不周悉¶其所證
<pb:KR5f0019_SBCK_008-5a>
按又不著明皆闕所要而難觧觧之¶又不深逺不足
以演暢㣲言開示憤悱⬤進¶有志教戒始學令知玄
妙之塗徑禍福之源¶流也徒誦之萬遍殊無可得也
雖欲愽涉然¶冝詳擇其善者而後留意至於不要之
道書¶不足㝷繹也末學者或不别作者之淺深其¶於
名為道家之言便寫取累箱盈筐盡心思<md:KR5f0019_HFL_008-005b>¶索其中是
探燕巢而求鳯卵捜井底而捕鱔¶魚雖加至勤非其
所有也不得必可施用無¶故消棄日月空有疲困之
勞了無緇銖之益¶也進失當世之務退無長生之効
<pb:KR5f0019_SBCK_008-5b>
則莫不指¶㸃之曰彼修道如此之勤而不得度世是
天¶下果無不死之法也而不知彼之求仙猶臨¶河羡
魚而無網⬤非河中之無魚也又五千¶文雖出老子
然皆汎論較略耳其中了不肯¶首尾全舉其事有可
承按者也但暗誦此經¶而不得要道直為徒勞耳又
况不及者乎至<md:KR5f0019_HFL_008-006a>¶於文子荘子⬤令尹喜之徒其屬文
華雖祖¶述黄老憲章玄虛但演其大㫖永無至言或¶
復齊死生謂無異以存活為徭役以殂殁為¶休息其
去神仙已千億里矣豈足躭玩哉其¶寓言譬喻猶有
<pb:KR5f0019_SBCK_008-6a>
可采以供給碎用充御卒乏¶至使末世利口之奸侫
無行之弊于得以老¶荘為窟薮不亦惜哉或曰聖明
御世唯賢是¶寳而學仙之士不肯進宦人皆修道誰
復佐¶政事哉抱朴子曰背聖主而山栖者巢許所¶以
稱髙也遭有道而遁世者荘伯所以為貴<md:KR5f0019_HFL_008-006b>¶也軒轅之
臨天下可謂至理也而廣成不與¶焉唐堯之有四海
可謂太平也而偓佺不佐¶焉而德化不以之損也才
子不以之乏也天¶乙革命而務光負石以投河⬤武
剪啇而夷¶齊不食於西山齊桓之興而少稷髙枕於
<pb:KR5f0019_SBCK_008-6b>
陋¶巷魏文之隆而干木散髪於之王四老風戢¶於商
洛而不妨大漢之多士也周黨麟跱於¶林藪而無損
孝文之刑厝也夫寵貴不能動¶其心極冨不能移其
好濯纓滄浪不降不辱¶以芳林為臺榭峻岫為大厦
翠蘭為絪牀緑<md:KR5f0019_HFL_008-007a>¶葉為幃幙被褐代衮衣薇藿當嘉饍
匪躬耕¶不以充飢匪妻織不以蔽身千載之中時或¶
有之况又加之以委六親於⬤族捐室家而¶不顧背
榮華如棄跡絶可欲於胸心凌嵩峻¶以獨徃侣影響
於名山内視於無形之域反¶聽乎至寂之中八極之
<pb:KR5f0019_SBCK_008-7a>
内將遽幾人而吾子¶乃恐君之無臣不亦多憂乎或
曰學仙之士¶獨潔其身而忘大倫之亂背世主而有
不臣¶之慢余恐長生無成功而罪⬤將見及也抱¶朴
子答曰夫北人石户善卷子州皆大才也<md:KR5f0019_HFL_008-007b>¶而沉遁放
逸養其浩然昇降不為之⬤大化¶不為之缺也况學
仙之士未必有經國之才¶立朝之用得之不加塵露
之益棄之不覺毫¶⬤之損者乎方今九有同宅而幽
荒来仕元¶凱委積無所用之士有待次之滯官無暫
曠¶之職勤久者有遲叙之歎勲髙者有待漏之¶屈濟
<pb:KR5f0019_SBCK_008-7b>
濟之盛莫此之美一介之徒非所乏也¶昔子晋捨視
膳之役棄儲貳之重而靈王不¶責之以不孝尹生委
衿帶之職違式遏之任¶而有周不罪之以不忠何者
彼誠亮其非輕<md:KR5f0019_HFL_008-008a>¶世薄主直以所好者異匹夫之志有
不可移¶故也夫有道之主含垢善恕知人心之不可¶
同出處之各有性不逼不集以崇光大上無¶嫌恨之
偏心下有得意之至⬤故能暉聲並¶揚於㒺極貪夫
聞風而忸怩也吾聞景風起¶則裘鑪息世道夷則竒
士退今䘮亂既平休¶牛放馬烽燧㓕影干戈載戢繁
<pb:KR5f0019_SBCK_008-8a>
弱既韜盧鵲¶將烹子房出玄帷而反閭巷信布釋甲
胄而¶修魚釣况乎學仙之士萬未有一國家吝此¶以
何為哉然其事在於少思寡欲其業在於<md:KR5f0019_HFL_008-008b>¶全身乆壽
非争競之醜無傷俗之⬤亦何罪¶乎且華霍之極大
滄海之滉瀁其髙不俟翔¶埃之来其深不抑行潦之
注撮壌土不足以¶减其峻升勺出不足以削其廣一
世不過有¶數仙人何能有損人物之鞅掌乎或曰果
其¶仙道可求得者五經何以不載周孔何以不¶言聖
人何以不度世上智何以不長存若周¶孔不知則不
<pb:KR5f0019_SBCK_008-8b>
可為聖⬤知而不學則是無仙¶道也抱朴子答曰人
生星宿各有所值既詳¶之於别篇矣子可謂戴盆以
仰望不睹七曜<md:KR5f0019_HFL_008-009a>¶之炳粲蹔引領於大川不知重淵之
竒恠也¶夫五經所不載者無限矣周孔所不言者不¶
少矣特為吾子略説其萬一焉雖大笑不可¶止局情
難卒闡且令子聞其較略焉夫天地¶為物之大者也
九聖共成易經足以彌綸隂¶陽不可復加也今問善
易者周天之度數四¶海之廣狹宇宙之相去凡為㡬
里上何所極¶下何所據及其轉動誰所推引日月遲
<pb:KR5f0019_SBCK_008-9a>
疾九¶道所剰昏明修短七星迭正五緯盈縮冠珥¶薄
蝕四七凌犯彗孛所出氣天之異景老之<md:KR5f0019_HFL_008-009b>¶祥辰極不
動鎮星獨東羲和外景而⬤望舒¶内鍳而寒天漢仰
見為潤下之性濤潮徃来¶有大小之變五音六屬占
喜怒之情雲動氣¶起含吉凶之候欃槍尢矢旬始絳
繹四鎮五¶殘天狗歸邪或以示成或以正敗明易之
生¶不能論此也以次問春秋四部詩書三禮之¶家皆
復無以對矣皆曰悉正經所不載唯有¶巫咸甘公石
申海中郄萌七曜記之悉矣余¶將問之曰此六家之
<pb:KR5f0019_SBCK_008-9b>
書是為經典之教乎彼¶將曰非也余又將問曰甘石
之徒為是聖人<md:KR5f0019_HFL_008-010a>¶乎彼亦曰非也然則人生而戴天詣
老履地¶而求之於五經之上則無之索之於周孔之¶
書則不得今寧可盡以為虚妄乎天地至大¶舉目所
見由不能了况於玄之又玄妙之極¶妙者乎復問俗
人曰夫乗雲蠒産之國肝心¶不杇之民巢居穴處獨
目三首馬間狗蹄修¶臂交股黄池無男穿胸旁口廪
君起石而沉¶士船沙丘觸目而生群龍女媧地出壯
宇天¶墮甓飛大言(甓一/作壁)山徙社移三軍之衆一朝¶盡
<pb:KR5f0019_SBCK_008-10a>
化君子為鶴小人成沙女仞(一作/丑)⬤枯二<md:KR5f0019_HFL_008-010b>¶⬤抱柱⬤
居之蟲委甲步肉二首之蛇弦之¶為弓不灰之木不
⬤之火昌蜀之禽無目之¶獸無身之頭無首之體精
衛填海玄譲逓生¶火浣之布切玉之刀炎昧吐烈磨
泥漉水枯¶⬤化形山䕫前跟石修九首畢方人面少
千¶之劾伯率聖卿之役肅霜西羗以唐景興鮮¶卑似
桑鱉強林邑以神録王庸蜀以流尸帝¶監神嬰来而
蟲飛縱目世變於荆岫五丁引¶蛇以傾峻内甚振翅
於三海金簡玉字發於¶禹井之側正機平衡割乎文
<pb:KR5f0019_SBCK_008-10b>
石之中凡此竒<md:KR5f0019_HFL_008-011a>¶事蓋以千計五經所不載周孔所不
⬤可皆¶復云無是物乎至於南人能入柱以出耳禦¶
冦停肘水而控弦伯氏躡億仞而企踵吕梁¶能行歌
以慿淵宋公克象葉以亂真公輸飛¶木䲻之翩翾離
朱覿毫芒於百歩賁獲効膂¶力於萬鈞越人揣鍼以
蘇死豎亥超迹於累¶千郢人奮斧於鼻堊仲都祖身
於寒天此皆¶周孔所不能為也復可以為無有乎⬤
聖人¶誠有所不能則無恠於不得仙不得仙亦無¶妨
於為聖人爲聖人偶所不閑何足以為攻<md:KR5f0019_HFL_008-011b>¶難之主哉
<pb:KR5f0019_SBCK_008-11a>
聖人或可同去留住自然有身而¶不⬤有生而不營
存亡任天長短委命故不¶學仙亦何怪也
<pb:KR5f0019_SBCK_008-11b>
抱朴子内篇卷八¶¶¶¶¶¶¶終
